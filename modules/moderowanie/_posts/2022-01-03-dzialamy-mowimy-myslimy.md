---
title: Działamy/Mówimy/Myślimy
---
# Działamy/Mówimy/Myślimy

*czas trwania: ok. 35 minut*

Wcześniej w tym module podaliśmy kilka wskazówek dla osób moderujących kluby wiedzy. Przypomnij je sobie i wykorzystaj w tym zadaniu. Jeśli korzystacie z tego kursu w grupie (klubie wiedzy), podzielcie się na mniejsze grupy i poświęćcie 15 minut na omówienie (lub odegranie) poniższych scenariuszy. Każda z opisanych sytuacji wydarzyła się naprawdę!

1. Po trzecim spotkaniu jeden z uczestników wciąż uważa Cię za nauczyciela/eksperta. Zadaje pytania tylko Tobie, nie rozmawia z resztą osób w klubie i nie wykazuje żadnej inicjatywy. Jest naprawdę zainteresowany materiałem kursu, ale ciężko jest Ci sprostać jego oczekiwaniom, bo chcesz poświęcić swoją uwagę wszystkim osobom.
 
2. Dwie osoby w Twoim klubie na temat wystąpień publicznych ciągle się sprzeczają, a ich kłótnie zaczęły już przeszkadzać pozostałym osobom. Żadna z nich nie jest bardziej winna niż ta druga, ale ich osobowości sprawiają, że wciąż dochodzi do konfliktów. Ponadto mają one różne wyobrażenia na temat tego, jak powinny przebiegać spotkania klubu.
 
3. Na pierwsze spotkanie klubu o projektowaniu stron internetowych przychodzi osoba, która nie zapisała się do klubu wiedzy i nie posiada umiejętności wymaganych na tym kursie. Zależy Ci na tym, by zachęcać takie osoby do korzystania z oferty zajęć bibliotecznych, lecz tym razem masz poważne wątpliwości, czy to jest miejsce dla niej.
 
4. Wydaje Ci się, że Twoje pierwsze spotkanie klubu wiedzy było udane, lecz okazuje się, że na drugie przyszła jedynie połowa zapisanych osób, wszyscy usiedli przodem do tablicy i nikt ze sobą nie rozmawia.
 
5. Na piątym spotkaniu klubu wiedzy – warsztatów pisarskich, zauważasz, że jedna osoba, wcześniej otwarta i towarzyska, teraz wydaje się być bardzo zdenerwowana. Nie przeszkadza to grupie w wykonywaniu zadań, ale martwisz się i chcesz się upewnić, czy wszystko jest w porządku.
 
6. Na drugim spotkaniu klubu poświęconego nauce języka hiszpańskiego orientujesz się, że różne osoby są na różnym poziomie zaawansowania. Pięć osób miało wcześniej kontakt z językiem i posiada już pewne umiejętności, podczas gdy trzy osoby nigdy nie uczyły się hiszpańskiego.
 
7. W trakcie pierwszego spotkania kilka osób jest bardziej zainteresowanych towarzyskimi aspektami klubu wiedzy, natomiast inne chcą się skupić na nauce i samodzielnie pracują z kursem.
 
8. (Pomyśl o innych problemowych sytuacjach – czego obawiasz się najbardziej?)
 
Gdy skończycie to ćwiczenie w grupach, usiądźcie/ zbierzcie się razem i podzielcie się pomysłami na to, jak można zachować się w opisanych wyżej sytuacjach. Które wskazówki dla moderatorów i moderatorek mogą być szczególnie pomocne?

Na koniec, zastanówcie się, czym jest dla Was moderowanie i spróbujcie opracować swoją własną definicję.

