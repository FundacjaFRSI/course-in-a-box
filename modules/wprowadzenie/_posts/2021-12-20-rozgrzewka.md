# Rozgrzewka
W tym module kursu:
* poznasz ideę klubów wiedzy, sprawdzisz, jak działa taki klub,
* dowiesz się, czym jest P2PU oraz jakimi wartościami się kierujemy,
* dowiesz się, dlaczego forma kluby wiedzy się sprawdza.

**Przedstawienie się uczestniczek i uczestników spotkania**

Na początku niech wszyscy usiądą w kręgu, tak aby wszystkie osoby widziały się nawzajem. Zapytaj na przykład o daty ich urodzin – ta osoba, której urodziny będą najwcześniej, niech przedstawi się jako pierwsza!
* Jeśli grupa dobrze się zna, opowiedzcie o swoich oczekiwaniach związanych z tym kursem i o swoich doświadczeniach z prowadzenia zajęć edukacyjnych (jeśli ktoś już ma takie doświadczenia).
* Jeśli wcześniej się nie znaliście, zacznijcie od podania swoich imion oraz odpowiedzi na neutralne pytania, np. „W jaki sposób dotarłeś/dotarłaś na spotkanie?”

Wskazówka:
Możesz wybrać dowolne inne pytanie żeby wybrać osobę, która zaczyna się przedstawiać i żeby wskazać o czym powie. 
 
Jeśli to spotkanie online to poproś wszystkich o włączenie kamerki. Upewnij się czy wszyscy słyszą, widzą i czy działają im mikrofony i kamerki. Jeżeli podejrzewasz, że ktoś może mieć z tym kłopot, zanim zaczniecie spotkania klubów wiedzy przeprowadź indywidualną próbę. 
 
Zanim przejdziesz do kolejnej części spotkania, upewnij się, że wszystkie osoby w grupie mają dostęp do materiałów online, z których będziecie korzystać. Niektóre kursy wymagają utworzenia konta -  możesz potrzebować więcej czasu, by upewnić się, że każda osoba utworzyła konto, zalogowała się, pamięta hasło itp.
