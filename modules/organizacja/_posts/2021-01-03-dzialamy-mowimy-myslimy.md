---
title: Działamy/Mówimy/Myślimy
---
# Działamy/Mówimy/Myślimy

*czas trwania: ok. 35  minut*

Jeśli klub został wcześniej dobrze zaplanowany, samo utworzenie go na stronie P2PU trwa około 5 minut. W parach lub grupach utworzycie za chwilę pierwszy szkic swojego klubu wiedzy. Zaloguj się na konto moderatora i kliknij w napis _start a learning circle_ (utwórz klub wiedzy). Można też poćwiczyć na [formularzu testowym](https://learningcircles.p2pu.org/en/studygroup/create/) na stronie P2PU.

Przyjrzyj się następującym pytaniom. Jeśli znasz już na nie odpowiedzi, wpisz je w formularzu. Jeżeli nie masz wszystkich odpowiedzi, zapisz formularz jako szkic i wróć do niego później (dotyczy tylko formularzy na własnym koncie). Zwróć uwagę na porady i wskazówki wyświetlane po prawej stronie ekranu. 

Formularz - szablon do tworzenia klubu jest w jęz. angielskim, ale na polskiej stronie klubów wiedzy znajdziesz przewodnik po polsku “[Formularze P2PU po polsku](https://klubywiedzy.p2pu.org/facilitate)”. 

_Po 10 minutach spotkajcie się w pełnej grupie, żeby się upewnić czy wszystko jest jasne. Potem ponownie wróćcie do grup na kolejne 15 minut._

* Co zamierzasz osiągnąć jako moderatorka/moderator klubu wiedzy?
* W jaki sposób wybierzesz temat spotkań klubu? Czy potrzebne jest badanie potrzeb, zanim wybierzesz kurs?
* Jaki kurs najlepiej odpowiada Twoim potrzebom?
* Gdzie będą się odbywać spotkania klubu? Stacjonarnie czy online?
* Jaka pora dnia odpowiadałaby najbardziej Twojej grupie odbiorców?
* W jaki sposób będziesz promować klub wiedzy?
* Czy chcesz zadać osobom zapisującym się jakieś dodatkowe pytanie? Jeśli tak, w jaki sposób ich odpowiedzi mogą Ci pomóc lepiej przygotować się do prowadzenia klubu?
* Czy masz jeszcze jakieś pytania czy wątpliwości dotyczące tworzenia i moderowania klubu?
 
Jeśli wypełnisz w formularzu tylko część pól, możesz zapisać swój klub jako szkic i uzupełnić później brakujące dane.

Po zakończeniu zadania porozmawiaj z grupą o swoich planach. Czy macie jeszcze jakieś wątpliwości? Czy możecie wzajemnie sobie pomóc? Czy potrzebne jest Wam wsparcie kogoś, kto już prowadził klub wiedzy? 
