---
title: Działamy/ Mówimy/ Myślimy
---
# Działamy Mówimy Myślimy
*czas trwania: ok. 35 minut*

## Dostosowywanie kursu do potrzeb klubu wiedzy

W tym miejscu kursu przejdziemy przez kolejne etapy procesu wyszukiwania, oceny i dostosowywania istniejącego kursu online do potrzeb klubu wiedzy.

✒️ Najpierw podzielimy się na mniejsze, 2-3-osobowe grupy.  Upewnij się, że w każdej grupie jest osoba, która robi notatki i zapisuje wnioski oraz refleksje z dyskusji grupowych i przedstawi je potem pozostałym grupom. Notatki można robić w dowolny sposób - tradycyjnie na kartce, na czacie lub na współdzielonym dokumencie (dokument Google, Etherpad, inne). 

_Czas na wykonanie ćwiczenia to ok. 15-20 minut. Pozostały czas poświęć na dyskusje w grupie._ 

### Krok 1: Znajdź i wybierz kurs
Korzystając z pytań pomocniczych najpierw samodzielnie wybierz kurs, który Cię interesuje (jako uczestnika lub moderatora) a następnie przedstaw swój wybór grupie.
* Jakie tematy i dziedziny najbardziej Cię interesują?
* Ile cotygodniowych spotkań planujesz w swoim klubie?
* Jaka jest grupa odbiorców Twojego klubu?
* Czy wiesz jaki kurs jest potrzebny Twojej społeczności? Skąd wiesz albo jak to zbadasz?
* Czy potrafisz wyszukać kursy na stronie P2PU?
* Gdzie jeszcze można znaleźć kursy?
 
### Krok 2: Oceń kurs
Oceń wybrany kurs korzystając z poniższych pytań pomocniczych. 
* Na jakiej licencji dostępny jest Twój kurs?
* Czy osoby uczestniczące będą miały bezpłatny dostęp do materiałów kursu? Czy jest wymagana rejestracja na stronie kursu? Co Twoja grupa myśli o tym pomyśle?
* Czy materiały z kursu będzie można przeglądać w przyszłości? Czy będą dostępne za kilka miesięcy? Za rok? Skąd masz taką pewność?
* Czy poziom zaawansowania i zakres tematyczny kursu odpowiada potrzebom Twoich odbiorców oraz harmonogramowi spotkań klubu?
 
💻 Jeżeli klub wiedzy będzie spotykał się online, zwróć jeszcze uwagę na kilka spraw. 
 
* Czy uczestnicy mają dobre łącze internetowe? Jeśli nie, wybierz kurs z mniejszą  liczbą materiałów wideo czy elementów interaktywnych. 
* Czy kurs jest dostosowany do urządzeń mobilnych? Niektórzy uczestnicy mogą nie mieć dostępu do komputera, ale mogą korzystać z tabletu lub smartfona. 
* Czy uczestnicy potrafią samodzielnie poruszać się po kursie i korzystać z narzędzi do współpracy online -  czy mają wystarczające kompetencje cyfrowe?
 
### Krok 3: Dostosuj kurs
* Jakich materiałów lub dodatkowych zasobów potrzebujesz, aby efektywnie korzystać z kursu w swoim klubie wiedzy?
* Jak możesz wykorzystać strukturę kursu w do pracy grupowej? Jak wyobrażasz sobie współpracę uczestników i uczestniczek klubu przy zapoznawaniu się z materiałami kursu?
* Czy kurs zawiera jakieś aktywności do wykonania w grupie? Jeśli tak, które z nich i w jaki sposób chcesz przeprowadzić w swoim klubie? Jeśli nie, jakie aktywności możesz dodać?
💻 Jeśli planujesz klub wiedzy online sprawdź czy kurs jest przystosowany do zajęć zdalnych - w razie czego skróć kurs lub wydłuż klub wiedzy, dodaj nowe/inne aktywności, zrezygnuj z niektórych fragmentów. 
 
Po zakończeniu ćwiczenia powróćcie do pełnej grupy i poświęćcie dodatkowe 15 minut na podzielenie się swoimi przemyśleniami z pozostałymi. Niech każda mniejsza grupa opowie o przykładowym kursie, jaki wybrała i najciekawszych spostrzeżeniach oraz pomysłach, jakie pojawiły się w trakcie ćwiczenia. 

Na koniec każda grupa odpowiada na pytanie czy wykorzystałaby wybrany kurs na swoim klubie wiedzy. Jeśli tak, to dlaczego? Lub dlaczego nie?
