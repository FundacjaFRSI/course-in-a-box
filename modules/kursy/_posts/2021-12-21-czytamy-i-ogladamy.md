---
title: Czytamy i oglądamy
---
# Czytamy i oglądamy
czas trwania: ok. 35 minut

**Krótka historia zdalnej edukacji**

20 marca 1728 roku w Boston Gazette ukazało się ogłoszenie o ofercie kursu stenografii. Co ważne, nie było ono skierowane wyłącznie do mieszkańców Bostonu, lecz w ogóle do  rodaków, którzy pragną zdobyć tę umiejętność”. Instruktor, Caleb Philipps, oferował  cotygodniową wysyłkę pocztą materiałów dydaktycznych osobom zainteresowanym, co, jak twierdził, pozwoli wszystkim uczyć się „tak samo skutecznie, jakby mieszkali w Bostonie”. 

Jednak ogłoszenie obiecywało więcej, niż Caleb Philipps był w stanie zrealizować, a przeszkody w rozwoju zdalnej edukacji występowały jeszcze przez następne 300 lat, bez względu na to, czy dotyczyły radia, telewizji czy internetu. W wielu realizowanych z sukcesami projektach, idea edukacji zdalnej opierała się na rozproszonej sieci spotkań osobistych.

W ciągu ostatnich dwudziestu lat, bezpłatne programy edukacyjne rozwijały się w znacznej
mierze dzięki powstaniu otwartych zasobów edukacyjnych (OZE). Zgodnie z definicją OZE, są to zasoby znajdujące się w domenie publicznej lub zostały udostępnione na licencjach, które umożliwiają korzystanie z nich nieodpłatnie, a także dostosowywanie do potrzeb odbiorców. 

Około roku 2008, kilka osób i instytucji postanowiło rozwinąć ideę OZE. Oprócz dotychczasowego udostępniania materiałów zaczęto „prowadzić” darmowe kursy online, na
które mogły się zapisać zainteresowane osoby na całym świecie, korzystając z materiałów
kursu i wspierając się wzajemnie jako ucząca się społeczność online. Zjawisko to otrzymało
nazwę MOOC: masowe otwarte kursy online (ang. Massive Open Online Courses). W ostatnich latach nazwa MOOC nieco straciła na swoim pierwotnym znaczeniu, bowiem wiele kursów udostępnianych jako MOOC nie jest kursami masowymi ani otwartymi. Nie znaczy to jednak, że MOOC jest mniej popularne. Według Class Central (wyszukiwarki i serwisu poświęconego MOOC), w 2019 roku w 13 tysiącach kursów tego typu wzięło udział 110 milionów osób.
