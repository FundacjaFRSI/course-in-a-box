---
layout: index
published: true
---

Kurs "Jak prowadzić klub wiedzy?" przygotowuje do organizowania i moderowania klubów wiedzy, czyli spotkań grupy osób, które chcą się czegoś nauczyć i korzystają w tym celu z ogólnodostępnych zasobów online. Przed pandemią spotkania odbywały się zwykle w bibliotekach, obecnie wiele klubów wiedzy spotyka się zdalnie. 

<br> 

Kurs przygotowała [Fundacja Rozwoju Społeczeństwa Informacyjnego] (https://frsi.org.pl/) w ramach projektu "Kluby wiedzy w bibliotekach". Informacje o projekcie oraz wiele przydatnych materiałów dla osób prowadzących kluby wiedzy znajdziesz na stronie: [Kluby wiedzy w bibliotekach - jak to zrobić i dlaczego warto?] (https://biblioteki.org/artykuly/Kluby_wiedzy_w_bibliotekach_jak_to_zrobic_i_dlaczego_warto.html)

<br>

Kurs został przygotowany w taki sposób, by można go było przeprowadzić w formie klubu wiedzy. Każdą z jego pięciu części można zrealizować w czasie 90-minutowego spotkania. A zatem, biorąc udział w kursie możesz nie tylko dowiedzieć się, czym jest klub wiedzy, ale także sprawdzić „na własnej skórze”, jak to jest w nim uczestniczyć!

<br>

Kurs podzieliliśmy na pięć modułów, a przejście każdego z nich trwa w przybliżeniu 90 minut. Po ukończeniu tego kursu zdobędziesz wiedzę o klubach wiedzy, narzędziach i zasobach potrzebnych do ich organizowania oraz umiejętności przydatne do ich moderowania. 

<br>

Każdy z modułów ma 4 rodzaje aktywności:

* ** Rozgrzewka** - to krótkie proste zadanie, które wprowadzi Cię w temat modułu.
* ** Czytamy i oglądamy** - to główny materiał, pigułka wiedzy.
* ** Działamy/Mówimy/Myślimy** - to testowanie w praktyce nowo zdobytej wiedzy. 
* ** Refleksje** - to chwila na zastanawienie się co było ważne, nowe, co warto zmienić...


